**Ogólne zasady oceniania wypracowania**

1. Zdający może zrealizować temat w wybranej przez siebie formie wypowiedzi, np.: rozprawka, szkic krytyczny,
   przemówienie, list otwarty, artykuł, esej, pod warunkiem że będzie to **wypowiedź argumentacyjna**.
2. Do pełnej realizacji polecenia wystarczy przywołanie **dwóch** argumentów.
3. Przywołanie utworu literackiego w formie streszczenia nie stanowi argumentu.
4. W wypracowaniu **nie jest wymagane** omawianie utworów literackich ani w porządku chronologicznym, ani w porządku
   przedstawionym w temacie, tj. lektura obowiązkowa, inny utwór literacki, konteksty. Zdający powinien zrealizować
   temat zgodnie z przyjętą przez siebie koncepcją.
5. Funkcjonalność wykorzystania w wypracowaniu utworu literackiego nie oznacza konieczności omówienia przez zdającego
   wszystkich elementów fabuły, sensów utworu istotnych (z punktu widzenia egzaminatora) ze względu na zagadnienie
   sformułowane w temacie. Zadaniem egzaminatora jest ocena stworzonej przez zdającego pracy pisemnej. Egzaminator nie
   może kierować się własnym wyobrażeniem, jak inaczej/lepiej można by taką pracę napisać. W ocenie należy uwzględnić
   to, co w pracy jest, a nie to, co – zdaniem egzaminatora – mogłoby/powinno w niej być.
6. Losy postaci literackiej są uogólnieniem ludzkiego doświadczenia. Dlatego jeżeli problem sformułowany w temacie
   odnosi się do człowieka, to za trafne uznaje się odwołanie przez zdającego w wypracowaniu również do postaci
   literackich, które nie są ludźmi. Ta sama zasada dotyczy również tekstów kultury.
7. Zdający musi w wypracowaniu wykorzystać dwa konteksty, ale nie musi odwoływać się do dwóch różnych typów kontekstów,
   np. jeden kontekst jest filozoficzny, drugi – historyczny; mogą być to dwa konteksty z tej samej kategorii.
8. Jeżeli zdający przywoła w wypracowaniu lekturę obowiązkową jako kontekst i popełni błąd kardynalny, to praca zostanie
   oceniona na 0 punktów.
9. Jeżeli wypowiedź jest w całości nieczytelna (w rozumieniu czytelności zapisu), egzaminator oceni ją na 0 punktów.
10. Jeżeli wypowiedź nie zawiera w ogóle rozwinięcia (np. zdający napisał tylko wstęp), egzaminator przyzna 0 punktów w
    każdym kryterium.
11. Jeżeli wypowiedź zawiera mniej niż 300 wyrazów, jest oceniana wyłącznie w kryteriach: _Spełnienie formalnych
    warunków polecenia_ oraz _Kompetencje literackie i kulturowe_. W pozostałych kryteriach egzaminator przyzna 0
    punktów.
12. Jeżeli wypowiedź jest napisana niesamodzielnie, np. zawiera fragmenty odtworzone z podręcznika lub innego źródła, w
    tym internetowego, lub jest przepisana od innego zdającego, wówczas egzamin z języka polskiego, w przypadku takiego
    zdającego, zostanie unieważniony. Oznacza to, że zdający nie zdaje egzaminu i nie może przystąpić do egzaminu w
    terminie poprawkowym w sierpniu (może przystąpić do egzaminu w kolejnych latach jego przeprowadzania).
13. Jeżeli wypowiedź zawiera fragmenty przepisane z zadania (polecenia, tekstu) zawartego w cz. 1. lub w cz. 2. arkusza
    egzaminacyjnego bez interpretacji tych fragmentów / komentarza do tych fragmentów, wówczas za wypracowanie zdający
    otrzyma 0 pkt. Całość pracy tego zdającego nie jest unieważniana.
14. Zabronione jest pisanie wypowiedzi obraźliwych, wulgarnych lub propagujących postępowanie niezgodne z prawem. W
    przypadku takich wypowiedzi zostanie podjęta indywidualna decyzja dotycząca danej pracy, np. nie zostaną przyznane
    punkty za styl i język lub cała wypowiedź nie będzie podlegała ocenie.

---

_Zasady oceniania rozwiązań zadań_
_Strona 3 z 25_

**Utwory literackie, w tym lektury**

1. Za utwór literacki w wypracowaniu **nie uznaje się**: komiksu, powieści obrazkowej, mangi, scenariusza filmowego, gry
   komputerowej. Te teksty kultury mogą zostać wykorzystane w wypracowaniu jako kontekst.
2. Ani jako utworów literackich, ani jako kontekstów nie traktuje się utworów literackich i tekstów piosenek
   obcojęzycznych, które nie zostały przetłumaczone na język polski.
3. Za lekturę obowiązkową uznaje się odwołanie przez zdającego do każdej księgi biblijnej. Biblia jest utworem
   literackim, którego znajomość nie obowiązuje w całości, dlatego żaden błąd rzeczowy w odniesieniu do Biblii nie jest
   błędem kardynalnym.
4. Zbiory mitów inne niż _Mitologia_ Jana Parandowskiego nie są uznawane za lekturę obowiązkową – mogą stanowić np.
   kontekst.

**Język, ortografia i interpunkcja**

1. Wszystkie wyrazy napisane przez zdającego składają się na sumę wyrazów w wypracowaniu. Jeżeli zdający napisze
   rozdzielnie wyraz, który powinien napisać łącznie, to liczymy go jako dwa wyrazy. Liczbę wyrażoną cyframi traktujemy
   jako jeden wyraz.
2. Jeżeli zdający nadaje tytuły lub śródtytuły pracy lub jej poszczególnym częściom, to bierze się je pod uwagę przy
   ocenie pracy, np. przy ocenie spójności. Tytuły i śródtytuły wlicza się do ogólnej liczby wyrazów.
3. **Nie są błędami językowymi powtórzenia wyrazów pojawiających się w temacie**, np.: _człowiek, nadzieja, czasy
   trudne, błędna ocena, wpływać_.
4. Poprawne są różne wersje pisowni następujących tytułów utworów literackich:
   - „Rozmowa Mistrza Polikarpa ze Śmiercią” albo „Rozmowa mistrza Polikarpa ze Śmiercią”, albo „Dialog Mistrza
     Polikarpa ze Śmiercią”, albo „Dialog mistrza Polikarpa ze Śmiercią”
   - „Boska Komedia” albo „Boska komedia”
   - „Nie-Boska Komedia” albo „Nie-Boska komedia”
   - „Mała Apokalipsa” albo „Mała apokalipsa”.
   - „Rozdzióbią nas kruki, wrony…” albo „Rozdziobią nas kruki, wrony…”
   - „Inny świat” albo „Inny Świat”
   - „Rok 1984” albo „1984”
   - „Górą „Edek” ” albo „Górą Edek”.
     Zdający musi jednak konsekwentnie stosować w wypracowaniu wybraną wersję zapisywania danego tytułu.
5. Jeżeli zdający nie stosuje w wypracowaniu cudzysłowu w zapisie tytułów utworów literackich, to pominięcie cudzysłowu
   traktuje się jako błąd interpunkcyjny. Jeżeli zdający w swojej pracy konsekwentnie stosuje błędną interpunkcję w
   zapisie tytułu tego samego utworu literackiego, to egzaminator policzy ten błąd tylko raz.

---

_Egzamin maturalny z języka polskiego na poziomie podstawowym – termin główny 2025 r._
_Strona 4 z 25_

**Wymagania określone w podstawie programowej**¹

| Wymagania ogólne                                                                                                                                                                                                                                                                                                                                                                                                                                                                                                  | Wymagania szczegółowe                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                          |
| :---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- | :------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- |
| I. Kształcenie literackie i kulturowe.<br>5. Znajomość wybranych utworów z literatury polskiej i światowej oraz umiejętność mówienia o nich z wykorzystaniem potrzebnej terminologii.<br>7. Kształcenie umiejętności czytania, analizowania i interpretowania literatury oraz innych tekstów kultury, a także ich wzajemnej korespondencji.<br>8. Kształcenie umiejętności świadomego odbioru utworów literackich i tekstów kultury na różnych poziomach: dosłownym, metaforycznym, symbolicznym, aksjologicznym. | I. Kształcenie literackie i kulturowe.<br>1. Czytanie utworów literackich. Zdający:<br>5) interpretuje treści alegoryczne i symboliczne utworu literackiego;<br>7) wykazuje się znajomością i zrozumieniem treści utworów wskazanych w podstawie programowej jako lektury obowiązkowe;<br>8) rozpoznaje tematykę i problematykę poznanych tekstów oraz ich związek z programami epoki literackiej, zjawiskami społecznymi, historycznymi, egzystencjalnymi i estetycznymi;<br>9) rozpoznaje w utworze i interpretuje sposoby kreowania: świata przedstawionego (fabuły, bohaterów, akcji, wątków, motywów), narracji, sytuacji lirycznej;<br>10) rozumie pojęcie motywu literackiego i toposu; rozpoznaje podstawowe motywy i toposy oraz dostrzega żywotność motywów [...] w utworach literackich; określa rolę motywów i toposów w tworzeniu znaczeń uniwersalnych;<br>11) w interpretacji utworów literackich odwołuje się do tekstów poznanych w szkole podstawowej, w tym: [...] bajek Ignacego Krasickiego, _Dziadów_ cz. II oraz _Pana Tadeusza_ (księgi: I, II, IV, X, XI, XII) Adama Mickiewicza, _Zemsty_ Aleksandra Fredry, _Balladyny_ Juliusza Słowackiego;<br>12) porównuje utwory literackie lub ich fragmenty, dostrzega kontynuacje i nawiązania w porównywanych utworach, określa cechy wspólne i różne;<br>13) przedstawia propozycję interpretacji utworu, wskazuje w tekście miejsca, które mogą stanowić argumenty na poparcie propozycji interpretacyjnej;<br>14) wykorzystuje w interpretacji utworów literackich potrzebne konteksty, |

¹ Rozporządzenie Ministra Edukacji z dnia 28 czerwca 2024 r. zmieniające rozporządzenie w sprawie podstawy programowej
kształcenia ogólnego dla liceum ogólnokształcącego, technikum oraz branżowej szkoły II stopnia (Dz.U. z 2024, poz.
1019).

---

_Zasady oceniania rozwiązań zadań_
_Strona 5 z 25_

|                                                                                                                                                                                                                                                                                                                                                                                                                                                                             |                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                         |
| :-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- | :------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------ |
|                                                                                                                                                                                                                                                                                                                                                                                                                                                                             | szczególnie kontekst historycznoliteracki, historyczny, polityczny, kulturowy, filozoficzny, biograficzny, mitologiczny, biblijny, egzystencjalny;<br>15) rozpoznaje obecne w utworach literackich wartości uniwersalne i narodowe; określa ich rolę i związek z problematyką utworu oraz znaczenie dla budowania własnego systemu wartości.<br><br>2. Odbiór tekstów kultury. Zdający:<br>4) charakteryzuje główne prądy filozoficzne oraz określa ich wpływ na kulturę epoki;<br>5) odczytuje pozaliterackie teksty kultury, stosując kod właściwy w danej dziedzinie sztuki.                                                                                                                                                                                                                                                                                                                                                                                                                         |
| II. Kształcenie językowe.<br>2. Wzbogacanie umiejętności komunikacyjnych, stosowne wykorzystanie języka w różnych sytuacjach komunikacyjnych.<br>3. Funkcjonalne wykorzystywanie wiedzy o języku w odczytaniu sensów zawartych w strukturze głębokiej tekstów literackich [...].<br>4. Świadome wykorzystanie działań językowych w formowaniu odpowiedzialności za własne zachowania językowe.<br>5. [...] doskonalenie umiejętności posługiwania się poprawną polszczyzną. | II. Kształcenie językowe.<br>1. Gramatyka języka polskiego. Zdający:<br>1) wykorzystuje wiedzę z dziedziny fleksji, słowotwórstwa, frazeologii i składni w [...] tworzeniu własnych wypowiedzi;<br>2) rozumie zróżnicowanie składniowe zdań wielokrotnie złożonych [...] i wykorzystuje je w budowie wypowiedzi o różnym charakterze;<br>3) rozpoznaje argumentacyjny charakter różnych konstrukcji składniowych [...]; wykorzystuje je w budowie własnych wypowiedzi;<br>4) rozumie rolę szyku wyrazów w zdaniu [...].<br><br>2. Zróżnicowanie języka. Zdający:<br>2) rozróżnia style funkcjonalne polszczyzny oraz rozumie zasady ich stosowania.<br><br>3. Komunikacja językowa i kultura języka. Zdający:<br>4) [...] dba o jasność i precyzję komunikatu;<br>5) posługuje się różnymi odmianami polszczyzny w zależności od sytuacji komunikacyjnej;<br>7) stosuje zasady etyki wypowiedzi [...];<br>9) stosuje zasady etykiety językowej w wypowiedziach [...] pisemnych odpowiednie do sytuacji. |

---

_Egzamin maturalny z języka polskiego na poziomie podstawowym – termin główny 2025 r._
_Strona 6 z 25_

|                                                                                                                                                                                                                                                                                                                                                                                                                                                                                                                                                                                                  |                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                          |
| :----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- | :----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- |
|                                                                                                                                                                                                                                                                                                                                                                                                                                                                                                                                                                                                  | 4. Ortografia i interpunkcja. Zdający:<br>1) stosuje zasady ortografii i interpunkcji [...];<br>2) wykorzystuje składniowo-znaczeniowy charakter interpunkcji do uwypuklenia sensów redagowanego przez siebie tekstu.                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    |
| III. Tworzenie wypowiedzi.<br>1. Doskonalenie umiejętności wyrażania własnych sądów, argumentacji [...].<br>2. Wykorzystanie kompetencji językowych i komunikacyjnych w wypowiedziach [...] pisemnych.<br>3. Kształcenie umiejętności formułowania i uzasadniania sądów na temat dzieł literackich oraz innych tekstów kultury.<br>4. Doskonalenie umiejętności retorycznych, w szczególności zasad tworzenia spójnych i logicznych wypowiedzi oraz stosowania kompozycji odpowiedniej dla danej formy gatunkowej.<br>5. Rozwijanie umiejętności tworzenia tekstów o wyższym stopniu złożoności. | III. Tworzenie wypowiedzi.<br>1. Elementy retoryki. Zdający:<br>1) formułuje tezy i argumenty w wypowiedzi [...] pisemnej przy użyciu odpowiednich konstrukcji składniowych;<br>3) rozumie i stosuje w tekstach retorycznych zasadę kompozycyjną (np. teza, argumenty, apel, pointa);<br>6) rozumie, na czym polega logika i konsekwencja toku rozumowania w wypowiedziach argumentacyjnych i stosuje je we własnych tekstach.<br><br>2. Mówienie i pisanie. Zdający:<br>1) zgadza się z cudzymi poglądami lub polemizuje z nimi, rzeczowo uzasadniając własne zdanie;<br>2) buduje wypowiedź w sposób świadomy, ze znajomością jej funkcji językowej, z uwzględnieniem celu i adresata, z zachowaniem zasad retoryki;<br>5) tworzy spójne wypowiedzi w następujących formach gatunkowych: wypowiedź o charakterze argumentacyjnym [...];<br>8) stosuje retoryczne zasady kompozycyjne w tworzeniu własnego tekstu [...];<br>9) w interpretacji przedstawia propozycję odczytania tekstu, formułuje argumenty na podstawie tekstu oraz znanych kontekstów, w tym własnego doświadczenia, przeprowadza logiczny wywód służący uprawomocnieniu formułowanych sądów;<br>10) wykorzystuje wiedzę o języku w pracy redakcyjnej nad tekstem własnym, dokonuje korekty tekstu własnego, stosuje kryteria poprawności językowej. |

---

_Zasady oceniania rozwiązań zadań_
_Strona 7 z 25_

|                                                                                                                                                                                |                                                                                                                                                                                                                          |
| :----------------------------------------------------------------------------------------------------------------------------------------------------------------------------- | :----------------------------------------------------------------------------------------------------------------------------------------------------------------------------------------------------------------------- |
| IV. Samokształcenie.<br>2. Doskonalenie umiejętności korzystania z różnych źródeł informacji [...].<br>6. Umacnianie postawy poszanowania dla cudzej własności intelektualnej. | IV. Samokształcenie. Zdający:<br>2) porządkuje informacje w problemowe całości poprzez ich wartościowanie; syntetyzuje poznawane treści wokół problemu, tematu, zagadnienia oraz wykorzystuje je w swoich wypowiedziach. |

**Zadanie 15. (0–35)**
Wybierz **jeden** z poniższych tematów i napisz wypracowanie.

- W wypracowaniu **rozważ problem** podany w temacie. **Przedstaw** również **swoje zdanie i je uzasadnij**.
- W rozważaniach **przedstaw argumenty**, odwołując się do **utworów literackich** oraz do **wybranych kontekstów** (np.
  historycznoliterackiego, literackiego, biograficznego, kulturowego, mitologicznego, biblijnego, religijnego,
  historycznego, filozoficznego, egzystencjalnego, politycznego, społecznego).
- Jednym z utworów literackich musi być **lektura obowiązkowa**, wybrana spośród lektur wymienionych na stronach 3 i 4
  tego arkusza egzaminacyjnego.
- Twoja praca powinna liczyć co najmniej **300 wyrazów**.

Temat 1.
**Źródło nadziei w czasach trudnych dla człowieka.**

**W pracy odwołaj się do:**

- **lektury obowiązkowej – wybranej spośród lektur wymienionych na stronach 3 i 4 tego arkusza egzaminacyjnego**
- **innego utworu literackiego – może to być również utwór poetycki**
- **wybranych kontekstów.**

_Uszczegółowienia zasad oceniania dotyczące tematu 1._

1. Rozumienie pojęć:
   a) źródło – przyczyna/inspiracja (coś lub ktoś)
   b) nadzieja – oczekiwanie/życzenie, że spełni się coś pożądanego
   c) czasy trudne
   − okres, gdy dzieje się coś nieprzyjemnego, niełatwego, dramatycznego, wymagającego wysiłku
   − okres rozumiany w wymiarze jednostkowym/zbiorowym (np. dzieciństwo, młodość, dorosłość, starość, czas podróży, czas
   bycia z kimś w relacji) albo historycznym (np. epoka, wydarzenie)
   d) człowiek
   − każda postać literacka (a w przypadku kontekstów – również np. filmowa), w tym postacie, które nie są ludźmi
   − jednostka ALBO zbiorowość (grupa ludzi) / bohater zbiorowy / ludzkość (wymiar uniwersalny).

---

_Egzamin maturalny z języka polskiego na poziomie podstawowym – termin główny 2025 r._
_Strona 8 z 25_

2. Zdający może zrealizować temat w dowolny sposób. Jeżeli wypowiedź zdającego jest zgodna z tematem i z warunkami
   zadania, pracę należy oceniać.
3. Wypracowanie **przynajmniej częściowo dotyczy problemu wskazanego w poleceniu**, jeżeli w pracy zdający:
   a) omówił nadzieję w czasach trudnych dla człowieka
   ORAZ
   b) praca zawiera opinię albo uzasadnienie.
4. Utwór literacki uznaje się za wykorzystany **w pełni funkcjonalnie**, jeżeli zdający w argumentacji:
   a) omówił źródło nadziei dla człowieka
   ORAZ
   b) określił czasy trudne dla człowieka.
5. Utwór literacki uznaje się za wykorzystany **częściowo funkcjonalnie**, jeżeli zdający w argumentacji omówił:
   a) nadzieję w czasach trudnych dla człowieka
   ALBO
   b) źródło nadziei dla człowieka.
6. Lektura obowiązkowa – dowolna lektura obowiązkowa, wybrana spośród lektur wymienionych na stronach 3 i 4 arkusza,
   ilustrująca zagadnienie sformułowane w temacie.

Temat 2.
**Jak błędna ocena sytuacji wpływa na życie człowieka?**

**W pracy odwołaj się do:**

- **lektury obowiązkowej – wybranej spośród lektur wymienionych na stronach 3 i 4 tego arkusza egzaminacyjnego**
- **innego utworu literackiego – może to być również utwór poetycki**
- **wybranych kontekstów.**

_Uszczegółowienia zasad oceniania dotyczące tematu 2._

1. Rozumienie pojęć:
   a) sytuacja
   − wydarzenie
   − warunki/okoliczności
   − stan rzeczy
   b) błędna ocena sytuacji
   − niewłaściwy osąd dotyczący rzeczywistości
   − fałszywe przekonanie
   c) wpływać, np.
   − powodować nabranie określonych cech
   − wpływać na kogoś, czyjeś zachowanie, postawę, sposób pojmowania czegoś
   − zmieniać kogoś, czyjeś zachowanie, postawę, sposób pojmowania czegoś

---

_Zasady oceniania rozwiązań zadań_
_Strona 9 z 25_

    d) jak wpływa
        – efekt wpływania
        – sposób/proces wpływania
    e) człowiek/osoba
        − każda postać literacka (a w przypadku kontekstów – również np. filmowa), w tym postacie, które nie są ludźmi
        − jednostka ALBO zbiorowość (grupa ludzi) / bohater zbiorowy / ludzkość (wymiar uniwersalny).

2. Zdający może zrealizować temat w dowolny sposób. Jeżeli wypowiedź zdającego jest zgodna z tematem i z warunkami
   zadania, pracę należy oceniać.
3. Wypracowanie **przynajmniej częściowo dotyczy problemu wskazanego w poleceniu**, jeżeli:
   a) w pracy zdający odniósł się do błędnej oceny sytuacji
   ORAZ
   b) praca zawiera opinię albo uzasadnienie.
4. Utwór literacki uznaje się za wykorzystany **w pełni funkcjonalnie**, jeżeli zdający w argumentacji omówił:
   a) błędną ocenę sytuacji
   ORAZ
   b) wpływ błędnej oceny sytuacji na życie człowieka.
5. Utwór literacki uznaje się za wykorzystany **częściowo funkcjonalnie**, jeżeli zdający w argumentacji omówił:
   a) błędną ocenę sytuacji
   ALBO
   b) wpływ błędnej oceny sytuacji na życie człowieka.
6. Lektura obowiązkowa – dowolna lektura obowiązkowa, wybrana spośród lektur wymienionych na stronach 3 i 4 arkusza,
   ilustrująca zagadnienie sformułowane w temacie.

---

_Egzamin maturalny z języka polskiego na poziomie podstawowym – termin główny 2025 r._
_Strona 10 z 25_

**1. Spełnienie formalnych warunków polecenia (maksymalnie 1 punkt)**

|                                                                                                                                                                                                                                                                                                                                                                |           |
| :------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- | :-------- |
| • W wypracowaniu nie występuje błąd kardynalny.<br>ORAZ<br>• W wypracowaniu jest odwołanie do lektury obowiązkowej wybranej z listy lektur zamieszczonej w arkuszu egzaminacyjnym.<br>ORAZ<br>• Wypracowanie przynajmniej częściowo dotyczy problemu wskazanego w poleceniu.<br>ORAZ<br>• Wypracowanie przynajmniej częściowo jest wypowiedzią argumentacyjną. | **1 pkt** |
| • Wypracowanie nie spełnia któregokolwiek z warunków określonych w kategorii „1 pkt”.<br>ALBO<br>• Wypowiedź jest napisana w formie planu albo w punktach.                                                                                                                                                                                                     | **0 pkt** |

**Uwaga.**
Jeżeli w kryterium _Spełnienie formalnych warunków polecenia_ przyznano 0 pkt, we wszystkich pozostałych kryteriach
przyznaje się 0 pkt.

---

_Zasady oceniania rozwiązań zadań_
_Strona 11 z 25_

**2. Kompetencje literackie i kulturowe (maksymalnie 16 punktów)**

| Funkcjonalność wykorzystania utworów wskazanych w poleceniu <br><small>(lektury obowiązkowej oraz innego utworu literackiego).</small>             | Poziom argumentacji wypowiedzi; erudycyjność wypowiedzi                                                                | Liczba punktów | Błędy rzeczowe                                                                                                              |
| :------------------------------------------------------------------------------------------------------------------------------------------------- | :--------------------------------------------------------------------------------------------------------------------- | :------------- | :-------------------------------------------------------------------------------------------------------------------------- |
| **Dwa utwory wykorzystane w pełni funkcjonalnie.**                                                                                                 | • Bogata argumentacja.<br>• Funkcjonalne wykorzystanie dwóch kontekstów.<br>• Wypowiedź świadczy o erudycji zdającego. | **16 pkt**     | Za każdy błąd rzeczowy należy odjąć 1 pkt od ogólnej liczby punktów przyznanych za KLiK (od 0 do 16; bez punktów ujemnych). |
|                                                                                                                                                    | • Zadowalająca argumentacja.<br>• Co najmniej jeden kontekst wykorzystany funkcjonalnie.                               | **15 pkt**     |                                                                                                                             |
|                                                                                                                                                    | • Zadowalająca argumentacja.<br>• W pracy kontekst/konteksty wykorzystano częściowo funkcjonalnie.                     | **14 pkt**     |                                                                                                                             |
|                                                                                                                                                    | • Powierzchowna argumentacja.<br>• W pracy nie wykorzystano funkcjonalnie kontekstów.                                  | **13 pkt**     |                                                                                                                             |
| **Jeden utwór wykorzystany w pełni funkcjonalnie, a drugi – częściowo funkcjonalnie.**                                                             | • Bogata argumentacja.<br>• Funkcjonalne wykorzystanie dwóch kontekstów.<br>• Wypowiedź świadczy o erudycji zdającego. | **12 pkt**     |                                                                                                                             |
|                                                                                                                                                    | • Zadowalająca argumentacja.<br>• Co najmniej jeden kontekst wykorzystany funkcjonalnie.                               | **11 pkt**     |                                                                                                                             |
|                                                                                                                                                    | • Powierzchowna argumentacja.<br>• W pracy kontekst/konteksty wykorzystano częściowo funkcjonalnie.                    | **10 pkt**     |                                                                                                                             |
|                                                                                                                                                    | • Powierzchowna argumentacja.<br>• W pracy nie wykorzystano funkcjonalnie kontekstów.                                  | **9 pkt**      |                                                                                                                             |
| **Dwa utwory wykorzystane częściowo funkcjonalnie.**<br>ALBO **tylko jeden utwór wykorzystany w pełni funkcjonalnie, a drugi – niefunkcjonalnie.** | • Trafna argumentacja.<br>• Funkcjonalne wykorzystanie dwóch kontekstów.<br>• Praca zawiera **fragmenty** erudycyjne.  | **8 pkt**      |                                                                                                                             |
|                                                                                                                                                    | • Zadowalająca argumentacja.<br>• Co najmniej jeden kontekst wykorzystany funkcjonalnie.                               | **7 pkt**      |                                                                                                                             |
|                                                                                                                                                    | • Powierzchowna argumentacja.<br>• W pracy kontekst/konteksty wykorzystano częściowo funkcjonalnie.                    | **6 pkt**      |                                                                                                                             |
|                                                                                                                                                    | • Powierzchowna argumentacja.<br>• W pracy nie wykorzystano funkcjonalnie kontekstów.                                  | **5 pkt**      |                                                                                                                             |
| **Tylko jeden utwór wykorzystany częściowo funkcjonalnie.**                                                                                        | • Trafna argumentacja.<br>• Funkcjonalne wykorzystanie dwóch kontekstów.                                               | **4 pkt**      |                                                                                                                             |
|                                                                                                                                                    | • Zadowalająca argumentacja.<br>• Co najmniej jeden kontekst wykorzystany funkcjonalnie.                               | **3 pkt**      |                                                                                                                             |
|                                                                                                                                                    | • Powierzchowna argumentacja.<br>• W pracy kontekst/konteksty wykorzystano częściowo funkcjonalnie.                    | **2 pkt**      |                                                                                                                             |
|                                                                                                                                                    | • Powierzchowna argumentacja.<br>• W pracy nie wykorzystano funkcjonalnie kontekstów.                                  | **1 pkt**      |                                                                                                                             |
| **Żaden utwór nie został wykorzystany przynajmniej w części funkcjonalnie.**                                                                       |                                                                                                                        | **0 pkt**      |                                                                                                                             |

**Uwaga.**
Jeżeli **ostateczna liczba punktów** przyznana w kryterium _Kompetencje literackie i kulturowe_, tj. liczba punktów **po
odjęciu punktów za błędy rzeczowe** (jeżeli wystąpiły w pracy), wynosi 0 pkt, wówczas w pozostałych kryteriach (
_Kompozycja wypowiedzi_ oraz _Język wypowiedzi_) przyznaje się 0 pkt.

---

_Egzamin maturalny z języka polskiego na poziomie podstawowym – termin główny 2025 r._
_Strona 12 z 25_

**3. Kompozycja wypowiedzi: struktura, spójność i styl (maksymalnie 7 punktów)**

**3a. Struktura wypowiedzi**

| Uporządkowanie elementów treściowych wypowiedzi                                                                                                                                                                                                                                                                                                                                               | Podział wypowiedzi                                                                                                                                                                                  | Liczba punktów |
| :-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- | :-------------------------------------------------------------------------------------------------------------------------------------------------------------------------------------------------- | :------------- |
| Elementy treściowe wypowiedzi w całości lub w przeważającej części pracy są zorganizowane problemowo.                                                                                                                                                                                                                                                                                         | Poprawny zarówno w skali ogólnej (wstęp, część zasadnicza, zakończenie), jak i w zakresie struktury akapitów; sposób podziału tekstu pomaga w zrozumieniu tez zdającego.<br>Dopuszczalna 1 usterka. | **3 pkt**      |
|                                                                                                                                                                                                                                                                                                                                                                                               | Usterki w podziale tekstu w skali ogólnej (wstęp, część zasadnicza, zakończenie) ALBO w zakresie struktury akapitów.                                                                                | **2 pkt**      |
|                                                                                                                                                                                                                                                                                                                                                                                               | Usterki w podziale tekstu w skali ogólnej (wstęp, część zasadnicza, zakończenie) ORAZ w zakresie struktury akapitów.                                                                                | **1 pkt**      |
| • W pracy podjęta jest próba organizacji elementów treściowych wypowiedzi problemowo.<br>• Elementy treściowe wypowiedzi zorganizowane w pracy częściowo problemowo, częściowo wyłącznie pod względem formalnym.<br>• Elementy treściowe wypowiedzi w całości lub w przeważającej części pracy zorganizowane wyłącznie pod względem formalnym, np. wg kolejno omawianych tekstów literackich. | Poprawny zarówno w skali ogólnej (wstęp, część zasadnicza, zakończenie), jak i w zakresie struktury akapitów; sposób podziału tekstu pomaga w zrozumieniu tez zdającego.<br>Dopuszczalna 1 usterka. | **2 pkt**      |
|                                                                                                                                                                                                                                                                                                                                                                                               | Usterki w podziale tekstu w skali ogólnej (wstęp, część zasadnicza, zakończenie) ALBO w zakresie struktury akapitów.                                                                                | **1 pkt**      |
|                                                                                                                                                                                                                                                                                                                                                                                               | Usterki w podziale tekstu w skali ogólnej (wstęp, część zasadnicza, zakończenie) ORAZ w zakresie struktury akapitów.                                                                                | **0 pkt**      |
| Elementy treściowe wypowiedzi niezorganizowane; wypowiedź stanowi zbiór w znacznej mierze niezależnych elementów.                                                                                                                                                                                                                                                                             |                                                                                                                                                                                                     | **0 pkt**      |

---

_Zasady oceniania rozwiązań zadań_
_Strona 13 z 25_

**3b. Spójność wypowiedzi**

|                                                                                                                                                                                                                                                                                                                                                           |           |
| :-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- | :-------- |
| Wypowiedź jest w całości spójna lub występują w niej nie więcej niż 2 zaburzenia w spójności (tj. logice, uporządkowaniu) na poziomie poszczególnych akapitów LUB całej wypowiedzi.                                                                                                                                                                       | **3 pkt** |
| W wypowiedzi występuje 3–5 zaburzeń w spójności (tj. logice, uporządkowaniu) na poziomie poszczególnych akapitów LUB całej wypowiedzi.                                                                                                                                                                                                                    | **2 pkt** |
| • W wypowiedzi występuje 6–8 zaburzeń w spójności (tj. logice, uporządkowaniu) na poziomie poszczególnych akapitów LUB całej wypowiedzi.<br>LUB<br>• Wstęp pracy jest treściowo niespójny z częścią zasadniczą pracy ALBO z zakończeniem pracy.<br>ALBO<br>• Zakończenie pracy jest treściowo niespójne z wstępem ALBO częścią zasadniczą pracy.          | **1 pkt** |
| • W wypowiedzi występuje 9 lub więcej zaburzeń w spójności (tj. logice, uporządkowaniu) na poziomie poszczególnych akapitów LUB całej wypowiedzi.<br>LUB<br>• Wstęp pracy jest treściowo niespójny z częścią zasadniczą pracy ORAZ z zakończeniem pracy.<br>ALBO<br>• Zakończenie pracy jest treściowo niespójne z wstępem ORAZ częścią zasadniczą pracy. | **0 pkt** |

**3c. Styl wypowiedzi**

|                                                                                                                                                                            |           |
| :------------------------------------------------------------------------------------------------------------------------------------------------------------------------- | :-------- |
| Styl w całości lub w przeważającej części stosowny, tj. adekwatny do odmiany pisanej języka oraz do sytuacji komunikacyjnej (jednorodny albo funkcjonalnie niejednorodny). | **1 pkt** |
| Wypracowanie nie spełnia warunków określonych w kategorii „1 pkt”.                                                                                                         | **0 pkt** |

---

_Egzamin maturalny z języka polskiego na poziomie podstawowym – termin główny 2025 r._
_Strona 14 z 25_

**4. Język wypowiedzi (maksymalnie 11 punktów)**

**4a. Zakres i poprawność środków językowych**

| Poprawność środków<br><br>Zakres środków                                                                                                                                                                       | Nie więcej niż 5 błędów jęz. | 6–8 błędów jęz. | 9–11 błędów jęz. | 12–14 błędów jęz. | 15–17 błędów jęz. | 18–21 błędów jęz. | 22–25 błędów jęz. | 26 lub więcej błędów jęz. |
| :------------------------------------------------------------------------------------------------------------------------------------------------------------------------------------------------------------- | :--------------------------: | :-------------: | :--------------: | :---------------: | :---------------: | :---------------: | :---------------: | :-----------------------: |
| **1. Szeroki zakres środków językowych**, tzn.<br>• zróżnicowana składnia,<br>• zróżnicowana leksyka, w tym np. bogata frazeologia, precyzyjne słownictwo, umożliwiających pełną i swobodną realizację tematu. |          **7 pkt**           |    **6 pkt**    |    **5 pkt**     |     **4 pkt**     |     **3 pkt**     |     **2 pkt**     |     **1 pkt**     |         **0 pkt**         |
| **2. Zadowalający zakres środków językowych**, tzn. składnia i leksyka stosowne/odpowiednie do realizacji tematu.                                                                                              |          **6 pkt**           |    **5 pkt**    |    **4 pkt**     |     **3 pkt**     |     **2 pkt**     |     **1 pkt**     |     **0 pkt**     |         **0 pkt**         |
| **3. Wąski zakres środków językowych**, tzn. składnia i leksyka proste/ograniczone, utrudniające realizację tematu.                                                                                            |          **5 pkt**           |    **4 pkt**    |    **3 pkt**     |     **2 pkt**     |     **1 pkt**     |     **0 pkt**     |     **0 pkt**     |         **0 pkt**         |

Przykładowo: za wypowiedź, w której zakres środków językowych wykorzystanych przez zdającego jest zadowalający i w
której znajdują się 4 błędy językowe, egzaminator przyzna 6 pkt w tym kryterium.

**4b. Poprawność ortograficzna**

|                                                                                                                                                                                                                                                                           |           |
| :------------------------------------------------------------------------------------------------------------------------------------------------------------------------------------------------------------------------------------------------------------------------ | :-------- |
| Praca jest **bezbłędna** albo zawiera nie więcej niż **1 błąd ortograficzny**.<br>_W przypadku zdających ze specyficznymi trudnościami w uczeniu się (z dysleksją, dysortografią, dysgrafią):_<br>Praca jest bezbłędna albo zawiera nie więcej niż 4 błędy ortograficzne. | **2 pkt** |
| Praca zawiera **2–4 błędy ortograficzne**.<br>_W przypadku zdających ze specyficznymi trudnościami w uczeniu się (z dysleksją, dysortografią, dysgrafią):_<br>Praca zawiera nie więcej niż 5–8 błędów ortograficznych.                                                    | **1 pkt** |
| Praca zawiera **5 lub więcej błędów ortograficznych**.<br>_W przypadku zdających ze specyficznymi trudnościami w uczeniu się (z dysleksją, dysortografią, dysgrafią):_<br>Praca zawiera 9 lub więcej błędów ortograficznych.                                              | **0 pkt** |

---

_Zasady oceniania rozwiązań zadań_
_Strona 15 z 25_

**4c. Poprawność interpunkcyjna**

|                                                                                                                                                                                                                                                                                     |           |
| :---------------------------------------------------------------------------------------------------------------------------------------------------------------------------------------------------------------------------------------------------------------------------------- | :-------- |
| Praca jest **bezbłędna** albo zawiera nie więcej niż **8 błędów interpunkcyjnych**.<br>_W przypadku zdających ze specyficznymi trudnościami w uczeniu się (z dysleksją, dysortografią, dysgrafią):_<br>Praca jest bezbłędna albo zawiera nie więcej niż 15 błędów interpunkcyjnych. | **2 pkt** |
| Praca zawiera **9–16 błędów interpunkcyjnych**.<br>_W przypadku zdających ze specyficznymi trudnościami w uczeniu się (z dysleksją, dysortografią, dysgrafią):_<br>Praca zawiera 16–30 błędów interpunkcyjnych.                                                                     | **1 pkt** |
| Praca zawiera **17 lub więcej błędów interpunkcyjnych**.<br>_W przypadku zdających ze specyficznymi trudnościami w uczeniu się (z dysleksją, dysortografią, dysgrafią):_<br>Praca zawiera 31 lub więcej błędów interpunkcyjnych.                                                    | **0 pkt** |

**Informacje o błędach uznawanych za ortograficzne w pracach zdających ze specyficznymi trudnościami w uczeniu się (z
dysleksją, dysortografią, dysgrafią)**

1. W ocenie poprawności ortograficznej wypracowania egzaminator będzie uwzględniał następujące błędy (tzn. liczył je
   jako błędy ortograficzne):
   - **błędy w zapisie wyrazów z _u – ó, ż – rz, h – ch_**
   - **łamanie zasady pisania wielką literą na początku zdania**.

2. W ocenie poprawności ortograficznej wypracowania egzaminator **nie będzie** uwzględniał innych niż wymienione w pkt
   1. błędów w zapisie (tzn. nie będzie liczył ich jako błędy ortograficzne), w tym:
   - **dodawania, opuszczania, przestawiania liter, sylab lub całych wyrazów**
   - **mylenia liter**
     − o podobnym kształcie (_a – o, l – ł – t, n – r, m – n, u – w, e – ę, a – ą, i – j, u – y_)
     − dużych i małych (z wyjątkiem początku zdania)
     − odpowiedników głosek zbliżonych fonetycznie (_b – p, d – t, w – f, g – k, dz – c, sz – s, i – y, ę – em – en,
     ą – om– on, ś – ź, ć – dź_)
     − różniących się w położeniu w stosunku do osi pionowej (_p – b, d – b_) lub poziomej (_m – w, n – u, b – p, d –
     g, p – g_)
   - **ominięcia drobnych elementów graficznych, w tym**
     − oznaczania miękkości nad literami
     − kropek (_dż, ż, i, j_)
     − „ogonków” przy literach _ą_ lub _ę_ i kreski (wężyka) przy literach _ó, t_ lub _ł_
   - **błędów dotyczących podziału wyrazu**
   - **utraty dźwięczności (_kóska_ zamiast _kózka_, _proźba_ zamiast _prośba_)**
   - **błędów wynikających ze schematycznego stosowania zasad ortografii**, np. _startóje_ bo _startować_
   - **mylenia przedrostków z przyimkami**, np.: _pode szły_; błędnego zapisywania przyimków z rzeczownikami i
     przysłówkami, np.: _wklasie, zachwilę, napewno_
   - **niewłaściwego zapisu spółgłosek miękkich**, np.: _rosinie_ zamiast _rośnie_, _skosiny_ zamiast _skośny_.

---

_Egzamin maturalny z języka polskiego na poziomie podstawowym – termin główny 2025 r._
_Strona 16 z 25_

Wyrazy z błędami, których nie uwzględnia się w ocenie poprawności ortograficznej, egzaminator podkreśli w wypracowaniu,
a na marginesie oznaczenia tych błędów otoczy kółkiem np. `ort` albo `o`.

**INSTRUKCJA OZNACZANIA BŁĘDÓW W WYPRACOWANIACH**

**Błędy oznaczane na lewym marginesie**

| Rodzaj błędu                                            | Sposób oznaczenia błędu w wypracowaniu                                                                                              | Sposób oznaczenia błędu na marginesie |
| :------------------------------------------------------ | :---------------------------------------------------------------------------------------------------------------------------------- | :------------------------------------ |
| rzeczowy                                                | **podkreślenie linią prostą** fragmentu zawierającego błąd albo zaznaczenie tego fragmentu pionową linią                            | rzecz. ALBO rz.                       |
| w spójności                                             | zaznaczenie symbolem `‿` zaburzenia w spójności między zdaniami<br>zaznaczenie symbolem `[` zaburzenia w spójności między akapitami | sp.                                   |
| usterka w podziale tekstu w zakresie struktury akapitów | zaznaczenie symbolem `]`                                                                                                            | str.                                  |
| fragment nie na temat                                   | objęcie klamrą fragmentu nie na temat `{ }`                                                                                         | tem.                                  |

**Błędy oznaczane na prawym marginesie**

| Rodzaj błędu                                                                             | Sposób oznaczenia błędu w wypracowaniu                                                          | Sposób oznaczenia błędu na marginesie |
| :--------------------------------------------------------------------------------------- | :---------------------------------------------------------------------------------------------- | :------------------------------------ |
| językowy (fleksyjny, składniowy, leksykalny, frazeologiczny, słowotwórczy, stylistyczny) | **podkreślenie linią prostą** wyrazu użytego błędnie lub niepoprawnego sformułowania            | jęz. ALBO j.                          |
| ortograficzny                                                                            | **podkreślenie linią prostą** wyrazu z błędem                                                   | ort. ALBO o.                          |
| interpunkcyjny                                                                           | umieszczenie znaku `X` w miejscu brakującego znaku przestankowego lub niepoprawnej interpunkcji | int. ALBO i.                          |
| graficzny                                                                                | **podkreślenie linią prostą** wyrazu z błędem                                                   | graf.                                 |

**Uwagi.**

1. Jeżeli zdający popełnia **dokładnie ten sam błąd ortograficzny lub językowy, to na marginesie oznaczenie tego błędu
   należy otoczyć kółkiem**, np. `ort` lub `o`
2. Należy konsekwentnie stosować **jeden wybrany sposób** oznaczania błędów na marginesie.
3. Za jeden błąd ortograficzny przyjmuje się kilkukrotne popełnienie przez zdającego błędu w tym samym wyrazie, a także
   powtarzanie tego samego błędu w zapisie wyrazów należących do tej samej rodziny (np. _kturzy, niekturzy_).

---

_Zasady oceniania rozwiązań zadań_
_Strona 17 z 25_

4. Za błąd graficzny uznaje się:
   - przestawienie liter w zapisie dwuznaków, niebędące błędem językowym, np. _zsafa_ zamiast _szafa_, _skzrynia_
     zamiast _skrzynia_, ale nie _hcemy_ zamiast _chcemy_,
   - nieprawidłowe umieszczanie lub całkowite opuszczanie kropek nad literami _i, j, ż_ (wielką lub małą), znaków
     diakrytycznych w literach _ć, ś, ź, ń_ (wielkich lub małych) oraz kreseczek w zapisie liter _t_ i _ł_,
     pod warunkiem że nie prowadzi to do powstania błędu ortograficznego lub językowego, np. do zmiany znaczenia
     wyrazu.

**INSTRUKCJA LICZENIA BŁĘDÓW W WYPRACOWANIACH**

1. **Powtórzony dokładnie ten sam błąd ortograficzny lub językowy liczy się jako jeden błąd**.
2. Egzaminator w wypracowaniu i na marginesie **musi oznaczyć wszystkie** błędy rzeczowe, błędy w spójności wypowiedzi,
   językowe, ortograficzne i interpunkcyjne.
3. W tabelach dla egzaminatora pod wypracowaniem egzaminator zapisuje liczbę popełnionych błędów zgodnie z poniższymi
   zasadami:
   a) błędy **rzeczowe** – w tabeli dla egzaminatora do kryterium 2. (KLiK) w polu _Liczba błędów rzeczowych_
   egzaminator wpisuje liczbę błędów, tj. od 0 do 16; jeżeli zdający popełnił w pracy więcej niż 16 błędów rzeczowych,
   egzaminator w tabeli wpisuje „16+”
   b) błędy **w spójności wypowiedzi** – w tabeli dla egzaminatora do kryterium 3b w polu _Liczba błędów w spójności_
   egzaminator wpisuje liczbę błędów, tj. od 0 do 9; jeżeli zdający popełnił w pracy więcej niż 9 błędów w spójności,
   egzaminator w tabeli wpisuje „9+”
   c) błędy **językowe** – w tabeli dla egzaminatora do kryterium 4a w polu _Liczba błędów językowych_ egzaminator
   wpisuje liczbę błędów, tj. od 0 do 26; jeżeli zdający popełnił w pracy więcej niż 26 błędów językowych, egzaminator w
   tabeli wpisuje „26+”
   d) błędy **ortograficzne** – w tabeli dla egzaminatora do kryterium 4b w polu _Liczba błędów ortograficznych_
   egzaminator wpisuje liczbę błędów, tj. od 0 do 5; jeżeli zdający popełnił w pracy więcej niż 5 błędów
   ortograficznych, egzaminator w tabeli wpisuje „5+”
   e) błędy **interpunkcyjne** – w tabeli dla egzaminatora do kryterium 4c w polu _Liczba błędów interpunkcyjnych_
   egzaminator wpisuje liczbę błędów, tj. od 0 do 17; jeżeli zdający popełnił w pracy więcej niż 17 błędów
   interpunkcyjnych, egzaminator w tabeli wpisuje „17+”.

**Uwagi** dotyczące liczenia błędów ortograficznych i interpunkcyjnych w wypracowaniach zdających ze specyficznymi
trudnościami w uczeniu się (z dysleksją, dysortografią, dysgrafią)

1. Błędy **ortograficzne** – w tabeli dla egzaminatora do kryterium 4b w polu _Liczba błędów ortograficznych_
   egzaminator wpisuje liczbę błędów, tj. od 0 do 9; jeżeli zdający popełnił w pracy więcej niż 9 błędów
   ortograficznych, egzaminator w tabeli wpisuje „9+”.
2. Błędy **interpunkcyjne** – w tabeli dla egzaminatora do kryterium 4c w polu _Liczba błędów interpunkcyjnych_
   egzaminator wpisuje liczbę błędów, tj. od 0 do 31; jeżeli zdający popełnił w pracy więcej niż 31 błędów
   interpunkcyjnych, egzaminator w tabeli wpisuje „31+”.

---

_Egzamin maturalny z języka polskiego na poziomie podstawowym – termin główny 2025 r._
_Strona 18 z 25_

**WYJAŚNIENIA DO KRYTERIÓW OCENIANIA**

**1. Spełnienie formalnych warunków polecenia (maksymalnie 1 punkt)**

Sprawdzając wypracowanie zdającego w tym kryterium, egzaminator będzie oceniał, czy:

- nie występuje w nim błąd kardynalny
- w wypracowaniu zdający odwołał się do lektury obowiązkowej wybranej z listy lektur zamieszczonej w arkuszu
  egzaminacyjnym
- wypowiedź w co najmniej jednym fragmencie dotyczy problemu wskazanego w poleceniu
- napisane wypracowanie jest w jakiejkolwiek części wypowiedzią argumentacyjną.

**Wyjaśnienia (kryterium 1. – SFWP)**

1. **Błąd kardynalny** to błąd rzeczowy świadczący o **całkowicie** nieuprawnionej interpretacji lektury obowiązkowej,
   do której odwołuje się zdający, będącej falsyfikacją tego utworu wynikającą z nieznajomości jego treści w zakresie:
   a) głównych wątków utworu;
   b) losów głównych bohaterów, w tym np. łączenie biografii różnych bohaterów.

2. W przypadku lektur obowiązkowych błąd kardynalny może dotyczyć wyłącznie lektur obowiązkowych wskazanych w podstawie
   programowej jako lektury do omówienia w całości (nie we fragmentach).

3. W wypracowaniu zdający musi odwołać się do lektury obowiązkowej – w zależności od tematu – wskazanej w poleceniu albo
   wybranej z listy lektur zamieszczonej w arkuszu egzaminacyjnym. Odwołanie się zdającego do lektury obowiązkowej
   oznacza, że co najmniej jedno zdanie o tej lekturze ma charakter analityczny, a nie tylko informacyjny.
   a) **Przykład zdania analitycznego**: W _Lalce_ to w Zasławku można zobaczyć świetnie funkcjonujące gospodarstwo
   Prezesowej, która realizowała pozytywistyczne idee pracy organicznej i pracy u podstaw.
   b) **Przykład zdania informacyjnego**: W swojej pozytywistycznej powieści pt. _Lalka_ Bolesław Prus ukazuje obraz
   Warszawy.
   Za zdania informacyjne uznaje się również sformułowania będące wyłącznie przepisanymi fragmentami polecenia lub
   parafrazą polecenia.

4. Jeśli **jedyna** lektura obowiązkowa jest przywołana lakonicznie, bardziej w kontekście / w nawiązaniu do innego
   utworu literackiego, który zdający szerzej omawia w wypracowaniu, wówczas przywołanie tej lektury traktowane jest
   jako spełnienie formalnych warunków zadania, ale oceniając KLiK, nie uwzględnia się tej lektury jako kontekst.

5. „Problem wskazany w poleceniu” obejmuje:
   a) zakres merytoryczny zagadnienia, którego omówienie jest wymagane, ORAZ
   b) opinię zdającego wraz z uzasadnieniem.

6. Wypracowanie **przynajmniej częściowo** dotyczy problemu wskazanego w poleceniu, jeżeli obejmuje co najmniej jeden
   aspekt zakresu merytorycznego ORAZ opinię albo uzasadnienie.

7. Wypracowanie **przynajmniej częściowo** jest **wypowiedzią argumentacyjną**, jeżeli zawiera co najmniej jeden akapit
   argumentacyjny.

---

_Zasady oceniania rozwiązań zadań_
_Strona 19 z 25_

**2. Kompetencje literackie i kulturowe (maksymalnie 16 punktów)**

Sprawdzając wypracowanie zdającego w tym kryterium, egzaminator będzie oceniał, czy w wypracowaniu zdający:

- wykorzystał znajomość wybranej lektury obowiązkowej oraz innego utworu literackiego w sposób funkcjonalny
- funkcjonalnie wykorzystał konteksty, np.: historycznoliteracki, teoretycznoliteracki, literacki, biograficzny,
  kulturowy, mitologiczny, biblijny, religijny, historyczny, filozoficzny, egzystencjalny, polityczny, społeczny, które
  pogłębiają i rozwijają rozważany problem
- przedstawił bogatą argumentację, świadczącą o jego erudycji
- wykazał się wiedzą i umiejętnościami z zakresu kształcenia literackiego i kulturowego oraz kształcenia językowego
- nie popełnił błędów rzeczowych zarówno w odniesieniu do przywołanych tekstów literackich oraz kontekstów, jak i
  terminologii historycznoliterackiej oraz/lub teoretycznoliterackiej.

**Wyjaśnienia (kryterium 2. – KLiK)**

1. Poprzez **wykorzystanie** utworu rozumie się wykorzystanie znajomości jego treści oraz odczytanych sensów.

2. Zdający powinien **funkcjonalnie** wykorzystać w wypracowaniu znajomość **dwóch** utworów wskazanych w poleceniu,
   tzn. lektury obowiązkowej ORAZ innego utworu literackiego. Funkcjonalne wykorzystanie znajomości tekstu oznacza
   przywołanie w wypracowaniu:
   1. takich elementów fabuły, np. wydarzeń, bohaterów, wątków
   2. sensów utworów,
      które istotnie wspierają tok rozumowania zdającego, albo dobrze ilustrują to, o czym zdający pisze.

   Funkcjonalność wykorzystania znajomości tekstów ocenia się w odniesieniu do **tematu pracy**. Jeżeli w części
   zasadniczej pracy w charakterze argumentów/przykładów wykorzystane są elementy fabuły lub sensy utworów, które nie są
   spójne np. ze stanowiskiem zdającego wyrażonym we wstępie do pracy – wówczas uwzględnia się tę niespójność w ocenie
   spójności.

3. Utwór literacki **nie jest** wykorzystany funkcjonalnie, jeżeli zdający wyłącznie streszcza ten utwór lub wybrane
   jego wątki, ale nie wyciąga żadnego wniosku, nie formułuje żadnej refleksji związanej ze streszczonym utworem.

4. Jeżeli zdający w wypracowaniu napisze więcej niż o dwóch utworach literackich (np. o dwóch lekturach obowiązkowych i
   o dwóch innych tekstach literackich), o różnym stopniu funkcjonalności, do oceny stopnia realizacji kryterium bierze
   się pod uwagę dwa utwory wykorzystane w sposób najbardziej funkcjonalny, z których jeden musi być lekturą
   obowiązkową. Pozostałe utwory mogą być traktowane jako kontekst literacki.

5. **Argumentacja** to udowodnienie tezy/opinii/stanowiska przedstawionego przez zdającego za pomocą argumentów.
   **Bogata argumentacja** – to argumentacja rzeczowa, pogłębiona, poparta trafnymi przykładami i \*
   \*szeroka/wieloaspektowa\*\*, uwzględniająca konteksty, stanowiąca – jako całość – wnikliwą analizę problemu
   sformułowanego w poleceniu; zawiera

---

_Egzamin maturalny z języka polskiego na poziomie podstawowym – termin główny 2025 r._
_Strona 20 z 25_

    elementy refleksji / głębszego namysłu nad problemem. W sytuacji, gdy znajomość utworów literackich została wykorzystana częściowo funkcjonalnie, mówimy o **argumentacji trafnej**.
    **Zadowalająca argumentacja** – to argumentacja rzeczowa, pogłębiona, poparta trafnymi przykładami.
    **Powierzchowna argumentacja** – to argumentacja oparta na uogólnieniach, niewnikająca w istotę rzeczy, poprzestająca na pobieżnych obserwacjach, mało dokładna, czasami niepoparta przykładami; również argumentacja, w której zdający podejmuje próbę zbudowania argumentu, dobierając jedynie środki językowe typowe dla struktur argumentacyjnych, np. *Moim pierwszym argumentem jest...*

6. **Kontekst** należy rozumieć jako **odniesienie się** przez zdającego w pracy do np.:
   1. innego utworu literackiego niż wskazany w poleceniu
   2. historii literatury
   3. teorii literatury
   4. charakteru epoki
   5. biografii autora
   6. filmu, spektaklu teatralnego
   7. utworu muzycznego, dzieła plastycznego
   8. mitologii
   9. Biblii
   10. religii
   11. historii
   12. filozofii
   13. kwestii politycznych
   14. kwestii społecznych,
       wybrane przez zdającego w sposób celowy, przydatne do osadzenia omawianego utworu w szerszej perspektywie i
       pogłębionego odczytania sensów utworu literackiego, do którego zdający odwołuje się w wypracowaniu. \*
       \*Funkcjonalne wykorzystanie kontekstu** polega na trafnym jego doborze ze względu na rozważany problem; kontekst
       pogłębia i rozwija omawiane zagadnienie. Pogłębienie i omówienie danego zagadnienia poprzez konteksty **nie
       oznacza konieczności\*\* dogłębnej analizy samych kontekstów jako takich; w szczególności nie może prowadzić do
       dygresji stosowanej niefunkcjonalnie.

7. Kontekst **wykorzystany częściowo funkcjonalnie** to odniesienie wyłącznie na poziomie przywołania, np. informacji,
   wydarzenia; kontekst jest poprawny, ale ogranicza się tylko do funkcji informacyjnej, nie pogłębia i nie rozwija
   omawianego zagadnienia.

8. Kontekst poprzez odniesienie się przez zdającego do innego utworu literackiego niż wskazany w poleceniu **nie jest**
   wykorzystany funkcjonalnie, jeżeli zdający wyłącznie streszcza ten utwór lub wybrane jego wątki, ale nie wyciąga
   żadnego wniosku, nie formułuje żadnej refleksji związanej ze streszczonym utworem.

9. **Erudycję** należy rozumieć jako wiedzę przedmiotową zdającego, w tym wiedzę i umiejętność wykorzystania kontekstów,
   kodów kulturowych, terminologii, znajomości kultury, w tym literatury i sztuki. **Wypowiedź świadcząca o erudycji
   zdającego** to wypracowanie, w którym zdający, rozważając problem sformułowany w poleceniu, funkcjonalnie wykorzystał
   wiedzę przedmiotową.

---

_Zasady oceniania rozwiązań zadań_
_Strona 21 z 25_

10. W ocenie poziomu argumentacji wypowiedzi **nie uwzględnia się** fragmentów wypowiedzi zawierających błędy rzeczowe.

11. **Błąd rzeczowy** – to błąd świadczący o:
    - nieznajomości wskazanej w poleceniu lektury obowiązkowej (zamieszczonej w arkuszu egzaminacyjnym), do której
      odwołuje się zdający, w zakresie innym niż w przypadku błędu kardynalnego, tj. np. błąd w nazwisku autora, w
      przypisaniu autorstwa, w nazwisku/imieniu bohatera (dopuszczalne błędy w zapisie, nieprowadzące do trudności w
      identyfikacji bohatera lub autora, np. _\*Russeau_ albo _\*Rouseau_ zamiast _Rousseau_ – błędny zapis to błąd
      ortograficzny), dotyczący losów bohaterów drugoplanowych bądź wątków innych niż główne
    - nieznajomości utworu literackiego lub tekstu kultury, do którego odwołuje się zdający, innego niż lektura
      obowiązkowa lub utwór literacki wskazany w poleceniu (każdy błąd merytoryczny)
    - nieuprawnionej interpretacji fragmentu lub fragmentów / części utworu literackiego, w tym poetyckiego, do którego
      odwołuje się zdający, będącej częściową lub całkowitą falsyfikacją danego utworu
    - nieznajomości zagadnień z zakresu teorii i historii literatury bądź języka, np. stosowanie pojęć typowych dla
      epiki w odniesieniu do liryki (np. _\*narrator wiersza_; _\*wiersz „Ocalony” Różewicza opowiada_). Nie są błędem
      rzeczowym sformułowania takie jak np. _utwór pokazuje_, _wiersz ukazuje_
    - braku wiedzy dotyczącej wybranego przez zdającego kontekstu, np. błędne przywołanie pojęć lub faktów
      historycznych.

    Jako **błąd rzeczowy** traktujemy również niepoprawne przywołanie cytatu z utworu literackiego, oznaczone
    cudzysłowem.

12. Dokładnie ten sam błąd rzeczowy (np. konsekwentne stosowanie błędnego imienia bohatera, którego da się w
    jednoznaczny sposób zidentyfikować, a fakty opisane w wypracowaniu świadczą o znajomości lektury) powtórzony
    kilkakrotnie jest liczony jako jeden błąd.

13. Jeżeli dane sformułowanie stosowane/uznawane jest w nauczaniu zwyczajowo za „termin” (np. _apokalipsa spełniona_),
    ale nie jest terminem w rozumieniu encyklopedycznym oraz/lub nie jest wymienione w podstawie programowej, to błędu w
    takim sformułowaniu (np. _\*apokalipsa przepowiadana_) nie traktuje się jako błędu rzeczowego, a jako błąd językowy.

---

_Egzamin maturalny z języka polskiego na poziomie podstawowym – termin główny 2025 r._
_Strona 22 z 25_

**3. Kompozycja wypowiedzi: struktura, spójność i styl (maksymalnie 7 punktów)**

Sprawdzając wypracowanie zdającego w tym kryterium, egzaminator będzie oceniał, czy:

1. w zakresie struktury wypowiedzi:
   - kompozycja wypowiedzi jest funkcjonalna, tzn. czy układ wywodu / sposób uporządkowania treści pomaga w zrozumieniu
     wypowiedzi
   - podział wypowiedzi – zarówno w skali ogólnej (wstęp, część zasadnicza, zakończenie), jak i w zakresie struktury
     akapitów – jest poprawny i funkcjonalny
2. w zakresie spójności wypowiedzi:
   - wypowiedź jest spójna, tzn. złożona z elementów, które tworzą logiczną i uporządkowaną całość
   - w wypowiedzi spójność jest zachowana zarówno wewnątrz zdań, jak również między zdaniami i akapitami
   - w wypowiedzi użyte zostały odpowiednie środki językowe, np. wskaźniki zespolenia tekstu, struktury metatekstowe,
     leksykalne wykładniki spójności, które ułatwiają śledzenie toku rozumowania autora
3. w zakresie stylu wypowiedzi:
   - styl wypowiedzi jest stosowny, tzn. czy zdający konsekwentnie posługuje się jednym, wybranym stylem, a jeżeli
     miesza różne style w wypowiedzi – to czy jest to uzasadnione (czy czemuś to służy, jest funkcjonalne) oraz czy
     zdający nie napisał wypowiedzi, stosując słownictwo charakterystyczne dla stylu potocznego w odmianie mówionej.

**3a. Struktura wypowiedzi**

**Wyjaśnienia (kryterium 3a – _Struktura wypowiedzi_)**

1. **Elementy treściowe wypowiedzi** to – najogólniej rzecz ujmując – „bloki”, na które podzielone jest wypracowanie (w
   najprostszej formie: wstęp – część zasadnicza (rozwinięcie) – zakończenie, ale „część zasadnicza” zazwyczaj jest
   dzielona na kolejne „bloki”, tj. akapity).
   1. Elementy treściowe wypowiedzi są zorganizowane **problemowo** (w **toku problemowym**), jeżeli każdy z „bloków” w
      części zasadniczej wypracowania omawia np. jeden aspekt tematu. Omawiając wybrany aspekt, zdający przywołuje
      argumentację i przykłady z różnych tekstów literackich / kontekstów; czynnikiem organizującym dany „blok” jest
      właśnie problem („ponadtekstowo”, „międzytekstowo”), a nie dany tekst literacki.
   2. Możliwa jest sytuacja, w której zorganizowanie problemowe „pokrywa się” ze zorganizowaniem według kolejno
      omawianych tekstów literackich, jeżeli w pracy widoczny jest zamysł kompozycyjny wskazujący na tematyczne
      ustrukturyzowanie wypowiedzi, np. kolejny tekst literacki stanowi przykład umożliwiający np. uszczegółowienie
      wcześniej omawianego zagadnienia.
   3. Elementy treściowe wypowiedzi są zorganizowane **wyłącznie pod względem formalnym** (w **toku liniowym**), jeżeli
      każdy z „bloków” w części zasadniczej wypracowania dotyczy innego tekstu literackiego / kontekstu, a jedynym
      identyfikowalnym czynnikiem organizującym taki układ jest po prostu omawianie w następujących po sobie „blokach”
      zagadnień dotyczących kolejnych tekstów / kontekstów; tekst jest zorganizowany wg tekstów „jeden po drugim” (np.
      zmiana kolejności akapitów nie wpływa na strukturę tekstu).

---

_Zasady oceniania rozwiązań zadań_
_Strona 23 z 25_

2. Ocena **podziału wypowiedzi w skali ogólnej** wymaga rozważenia proporcji i funkcjonalności zasadniczych „bloków”
   pracy, tj. wstępu – części zasadniczej – zakończenia. Usterki w podziale wypowiedzi w skali ogólnej mogą wynikać z
   np. nieproporcjonalnie i niefunkcjonalnie długiego wstępu, ze zbyt krótkiego (lakonicznego) zakończenia lub z braku
   jednego z tych „bloków”.

3. Ocena **podziału wypowiedzi na akapity** wymaga rozważenia, czy logika wywodu została odzwierciedlona w podziale na
   graficznie wyodrębnione i funkcjonalne akapity. Usterki w podziale wypowiedzi na akapity mogą wynikać np. z faktu, że
   w pracy występują wyodrębnione graficznie akapity, które nie stanowią zwartej myślowo całości, albo występują
   akapity, które powinny zostać podzielone na mniejsze bloki, ponieważ taki akapit zawiera kilka wątków (każdy z takich
   wątków stanowi sam w sobie zwartą myślowo całość).

4. W ocenie struktury wypowiedzi nie uwzględnia się niezrealizowania przez zdającego któregoś z elementów tematu, np.
   nieodwołania się w ogóle do jednego z tekstów wskazanych w temacie jako obowiązkowy.

**3b. Spójność wypowiedzi**

**Wyjaśnienia (kryterium 3b – _Spójność wypowiedzi_)**

1. Wypowiedź jest **spójna**, jeżeli elementy, które ją tworzą, stanowią logiczną i uporządkowaną całość.

2. **Wywód jest uporządkowany**, jeśli każdy kolejny akapit wynika z poprzedniego, a np. przestawienie akapitów
   zaburzyłoby tok rozumowania przyjęty przez zdającego.

3. **Zaburzenia** w spójności mogą wynikać m.in. z:
   a) błędów logicznych, w tym ze zbyt daleko idących uogólnień, nieuzasadnionych wniosków (np. wnioski w zakończeniu
   pracy nie wynikają z przeprowadzonego rozumowania), sprzecznych stwierdzeń
   b) odstępstw od podporządkowania wywodu myśli przewodniej, np. wypracowanie zawiera niefunkcjonalne fragmenty
   stanowiące niezwiązane z tematem wątki poboczne
   c) zredagowaniu wstępu lub rozwinięcia, lub zakończenia, lub akapitu, które nie pasują logicznie do pozostałej części
   wypracowania, nie łączą się logicznie z poprzedzającą je częścią / poprzedzającym je akapitem
   d) rozwijania jednocześnie więcej niż jednego wątku („zazębiania” się wątków)
   e) pomijania pośrednich ogniw rozumowania, tzw. skróty myślowe
   f) wprowadzenie treści nieistotnych, zbędnych dla pracy, bez związku / pozostających w wątpliwym związku z
   tematem/wywodem
   g) wprowadzania dygresji stosowanych niefunkcjonalnie
   h) przerywania toku myślenia zbędnymi zdaniami.

4. Błędy w spójności **wewnątrz akapitów** oznaczają np. nielogiczne połączenia zdań w akapicie oraz brak zastosowania w
   nim wskaźników zespolenia.

5. Błędy w spójności **między akapitami** oznaczają nielogiczne powiązanie danego akapitu z poprzednim lub poprzednimi
   akapitami oraz brak zastosowania wskaźników zespolenia między akapitami.

---

_Egzamin maturalny z języka polskiego na poziomie podstawowym – termin główny 2025 r._
_Strona 24 z 25_

6. Błąd w składni prowadzący do błędu w spójności jest traktowany zarówno jako błąd językowy, jak i błąd w spójności.

**3c. Styl wypowiedzi**

**Wyjaśnienia (kryterium 3c – _Styl wypowiedzi_)**

1. Styl wypowiedzi – co do zasady – powinien być: jasny, prosty (nie: zawiły, pretensjonalny), zwięzły, jednolity.
   Dodatkowo może być żywy, obrazowy.

2. Wypracowanie powinno być napisane **stylem stosownym do sytuacji komunikacyjnej**, jaką jest egzamin maturalny, co
   oznacza, że nie należy redagować go, stosując słownictwo charakterystyczne dla stylu potocznego w odmianie mówionej.
   Styl uznaje się za stosowny **w przeważającej części**, jeżeli jest stosowany w orientacyjnie 2/3 pracy. Styl jest \*
   \*niestosowny\*\* do sytuacji komunikacyjnej, jeżeli orientacyjnie ok. 2/3 wypracowania zredagowane jest przy użyciu
   struktur językowych charakterystycznych dla stylu potocznego w odmianie mówionej.

3. Styl wypracowania jest **jednorodny**, jeśli zdający konsekwentnie posługuje się jednym, wybranym stylem, odpowiednim
   dla treści i formy wypowiedzi, lub miesza różne style w wypowiedzi, ale jest to uzasadnione i celowe.

4. Indywidualne upodobania stylistyczne egzaminatora nie mogą wpływać na ocenę stylu pracy zdającego.

**4. Język wypowiedzi (maksymalnie 11 punktów)**

Sprawdzając wypracowanie zdającego w tym kryterium, egzaminator będzie oceniał:

1. _w odniesieniu do zakresu i poprawności środków językowych:_
   - czy zdający poprawnie użył w wypowiedzi różnych rodzajów zdań i bogatej leksyki (np. frazeologizmów, wyrazów
     rzadziej używanych w języku polskim), czy też ograniczył się do najprostszych środków językowych
   - czy środki językowe, których użył zdający, pozwalają mu zrealizować temat w sposób swobodny i precyzyjny, czy też
     pobieżny, sprawiający trudność w zrozumieniu tekstu
   - ile błędów językowych (fleksyjnych, składniowych, leksykalnych, frazeologicznych, słowotwórczych, stylistycznych)
     zdający popełnił w pracy

2. _w odniesieniu do poprawności ortograficznej:_
   - ile błędów ortograficznych zdający popełnił w pracy

3. _w odniesieniu do poprawności interpunkcyjnej:_
   - ile błędów interpunkcyjnych zdający popełnił w pracy.

---

_Zasady oceniania rozwiązań zadań_
_Strona 25 z 25_

**4a. Zakres i poprawność środków językowych**

Oceniając język wypowiedzi, egzaminator najpierw oceni zakres użytych środków językowych, a następnie – ich poprawność.
Ostateczną liczbę punktów ustali na podstawie oceny obu tych aspektów wypowiedzi, zgodnie z poniższą tabelą.

**Wyjaśnienia (kryterium 4a – _Zakres i poprawność środków językowych_)**

1. Nie każde nieprecyzyjne sformułowanie jest niepoprawne językowo (stanowi błąd językowy); może być przejawem \*
   \*nieporadności językowej\*\*. Błędem jest nieporadność językowa będąca oczywistym nieuzasadnionym naruszeniem
   obowiązującej normy językowej.

2. Indywidualne upodobania językowe egzaminatora nie mogą wpływać na ocenę poprawności środków językowych w pracy
   zdającego.

3. W wypracowaniu występuje **zróżnicowana składnia**, jeżeli w pracy zdający wykorzystał **poprawnie** co najmniej 4
   różne struktury składniowe, np.: zdanie pojedyncze, zdanie złożone, zdanie wielokrotnie złożone, równoważnik zdania,
   imiesłowowy równoważnik zdania, strona bierna, paralelizm składniowy, poprawne wprowadzanie cytatu, zdanie pytające,
   zdanie wtrącone.

4. W wypracowaniu występuje **zróżnicowana leksyka**, jeżeli w pracy zdający np. stosuje wyrazy/wyrażenia synonimiczne,
   stosuje bogatą frazeologię, używa precyzyjnego słownictwa, w tym np. terminologii.

5. W ocenie zróżnicowania leksyki **nie uwzględnia się** nieuzasadnionych powtórzeń wyrazów, zwrotów. Nieuzasadnione
   powtórzenia są uwzględniane w **liczbie** błędów językowych.
